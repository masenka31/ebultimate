+++
title = 'Windmill Recap'
date = 2024-07-14T17:43:10+02:00
draft = false
tags = ['2024', 'european-team']
featured_image = '/images/news/2024/windmill2024.jpeg'
gallery = true
+++

East Block má za sebou svůj první Windmill! Podařilo se nám skvěle se sehrát, užít si spoustu zábavy a ještě k tomu si odvézt celkové 5. místo.

<!--more-->

Přijely jsme bez několika hráček, včetně naší kapitánky Kristýny Tlusté, která hrála za Tokay SuperTeam (a - spoiler - vyhrála zlatou medaili v mixu). Vzhledem k okolnostem jsme se rozhodly nehrát o EUCS ranking, ale spíše sbírat zkušenosti, vylepšovat náš nový systém motion offense, nechat hrát všechny všechno a celkově zlepšit týmovou hru. Navíc to byla také příležitost pro našeho druhého trenéra, Lukáše Barborika, vést tým po celý turnaj.

Windmill je velmi specifický turnaj. Čtyři páteční zápasy jsou náročné: sotva je čas přejít z jednoho hřiště na druhé, natož probrat taktiku a připravit se na další soupeře. Věděly jsme, že musíme bojovat o každý bod a začaly jsme dobře prvním zápasem proti Germany Masters, který nás posunul dostatečně vysoko v žebříčku swiss draw a zařídil nám tak dobrý start do turnaje. Pokračovaly jsme těsnějším zápasem s MUC, po kterém nás čekal GRUT.

Zápas s GRUT byl vzrušující z několika důvodů: ještě jsme proti nim nehrály a byly považovány za favoritky na finále Windmillu (kam se nakonec dostaly). Bohužel jsme zápas začaly řadou nevynucených chyb a nedokázaly překonat sílící vítr. Přestože hru jsme si v rámci možností pořád užívaly, prohrály jsme s nimi 15:6 a musely se připravit na další hru. Systém nás postavil proti Jinx, dalším super soupeřkám, proti kterým jsme ještě jako East Block nehrály. Zápas jsme začaly jako zcela jiný tým než ten předchozí. Útok fungoval a podařilo se nám najít svůj rytmus. I když pár chyb obrátilo finální skóre ve prospěch soupeře, byl to pravděpodobně nejlepší zápas, který jsme na turnaji odehrály. (*Pokud máte ultiworld.com subscription, můžete se podívat na zápas [tady](https://ultiworld.com/video/162515/jinx-midnight-vs-east-block-womens-swiss-draw-round-4/).*)

První sobotní hra se zpozdila kvůli špatnému počasí, a i když přestalo pršet, vítr zůstal silný. Ve zkráceném zápase proti FABulous se každý hlavně snažil udržet útok ve stylu huck-and-D. Nakonec se skončilo remízou 6:6, když se nikomu nepodařilo dát break. Swiss draw nás tak dostal na 7. místo v žebříčku, což znamenalo čtvrtfinálový zápas proti britskému národnímu týmu. Naše hra bohužel hodně připomínala zápas s GRUT, Britky trestaly naše chyby, byly rychlejší a dravější. Těžká prohra 15:4 nás poslala do dolního semifinále proti BOX. Zvítězily jsme universe pointu a za sobotu zbývalo už jen připravit se na párty.

Poslední hra Windmillu byla odvetou s FABulous. Tentokrát vítr utichl, dokázaly jsme udržet klid, což nám zajistilo celkové 5. místo - vyšší umístění, než mnohé z nás očekávaly.

{{< galleries >}}
{{< gallery src="/images/news/2024/windmill2024-1.jpg" >}}
{{< gallery src="/images/news/2024/windmill2024-2.jpg" >}}
{{< gallery src="/images/news/2024/windmill2024-3.jpg" >}}
{{< gallery src="/images/news/2024/windmill2024-5.jpg" >}}
{{< gallery src="/images/news/2024/windmill2024-6.jpg" >}}
{{< gallery src="/images/news/2024/windmill2024-4.jpg" >}}
{{< /galleries >}}

### Finální výsledky

|                |     |     |     |     |     |     |     |                       |
| -------------- | --- | --- | --- | --- | --- | --- | --- | --------------        |
| **East Block** |     |     | 15  | -   | 5   |     |     | Germany Women Masters |
| MUC            |     |     | 8   | -   | 10  |     |     | **East Block**        |
| **East Block** |     |     | 6   | -   | 15  |     |     | GRUT                  |
| Jinx Mindnight |     |     | 15  | -   | 10  |     |     | **East Block**        |
| **East Block** |     |     | 6   | -   | 6   |     |     | FABulous              |
| Great Britain  |     |     | 13  | -   | 4   |     |     | **East Block**        |
| Box            |     |     | 8   | -   | 9   |     |     | **East Block**        |
| FABulous       |     |     | 9   | -   | 11  |     |     | **East Block**        |

### Ranking update

Moc evropských klubů na ranking v rámci Windmillu nejelo, změny jsou tak víceméně kosmetické. Zůstáváme na 6. místě s malou ztrátou bodů. Tak uvidíme, jestli se po dalších turnajích něco změní - a jestli ano, tak jak moc.

![ranking update](/images/news/2024/ranking_update_june_2024.png)