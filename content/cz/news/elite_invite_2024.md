+++
title = 'Elite Invite'
date = 2024-05-18T20:32:23+02:00
draft = false
tags = ['2024', 'european-team']
featured_image = '/images/news/2024/eliteinvite2024.JPG'
+++

První turnaj EUCS je v kapse!

Do turnaje jsme vstoupily jako zcela jiný tým než v minulé sezóně. Letos pracujeme s Valeriem, a tak je celý herní systém hodně odlišný. Naše ambice byly vysoké, očekávání bylo hrát vyrovnané zápasy s těmi nejlepšími evropskými klubovými týmy. Věděly jsme, že se nám může dařit, a stanovily jsme si velký cíl: hrát těžké zápasy, zůstat během turnaje konzistentní a vyhrát čtvrtfinále (v universe pointu!).

<!--more-->

Turnaj nemohl začít lépe. Na hřiště jsme nastoupily proti Shout s touhou ukázat, co v nás je. Se Shout jsme se loni na EUCF po prohře ve čtvrtfinále nepotkaly, takže tento zápas pro nás hodně znamenal. Začaly jsme brejkem hned v prvním bodě a (skoro) vše nám vycházelo. Všechny jsme byly připravené dostat ze sebe to nejlepší a naše obrana Shout trochu zaskočila. Podařilo se nám fungovat v našem novém systému, zpomalit jejich útok a obecně ukázat, čeho je Blok schopný. Výhra 15:13 nás vynesla mentálně hodně vysoko, zdálo se, že všechno hraje pro nás. Možná jsme se nechaly trochu unést. Druhý zápas jsme zvládly dobře, ale s menším rozdílem, než jsme očekávaly. Třetí zápas dne proti Mooncupu jsme se ztratily v systému, nedokázaly se přizpůsobit jejich hernímu stylu a skončily den těžkou prohrou.

Kvůli kolečku a nejhoršímu bodovému rozdílu ve skupině jsme se umístily na 3. místě a do čtvrtfinále tak dostaly YAKA. Opět tým, se kterým jsme se loni na EUCF nesetkaly. Bohužel jsme začaly zápas se spoustou nevynucených a vynucených chyb a nedokázaly zastavit zkušené hráčky YAKA. Po prohře jsme tak spadly do boje o 5. místo, kde už jsme si výsledek pohlídaly a zakončily turnaj dvěma výhrami.

Nakonec jsme tak obhájily umístění z loňského EUCF a všem ukázaly, že když dokážeme konzistentně hrát naši hru, je třeba si dát pozor.

### Finální výsledky

|                |     |     |     |                |                                                                                   |
| -------------- | --- | --- | --- | -------------- | --------------------------------------------------------------------------------- |
| **East Block** | 15  | -   | 13  | BFD Shout      | [Game play](https://eucs-schedule.ultimatefederation.eu/?view=gameplay&game=1599) |
| **East Block** | 15  | -   | 10  | Jetset LUV     | [Game play](https://eucs-schedule.ultimatefederation.eu/?view=gameplay&game=1603) |
| Mooncup        | 15  | -   | 8   | **East Block** | [Game play](https://eucs-schedule.ultimatefederation.eu/?view=gameplay&game=1602) |
| **East Block** | 8   | -   | 15  | YAKA           | [Game play](https://eucs-schedule.ultimatefederation.eu/?view=gameplay&game=1611) |
| Iceni          | 12  | -   | 14  | **East Block** | [Game play](https://eucs-schedule.ultimatefederation.eu/?view=gameplay&game=1616) |
| **East Block** | 15  | -   | 11  | Jetset LUV     | [Game play](https://eucs-schedule.ultimatefederation.eu/?view=gameplay&game=1620) |

### Ranking update

Po prvním turnaji jsme na 6. místě s bilancí 4:2. Přestože jedeme do Amsterdamu, Windmill se nám do rankingu nezapočítává. Budeme tak netrpělivě vyhlížet, jak se pořadí změní, a bojovat o co nejlepší výsledky na Summer Invite ve slovenské Trnavě. Uvidíme se tam!

![ranking update](/images/news/2024/ranking_update_may_2024.png)